<entries>
<entry name="WITCH_REWARD_2B">Ось, двері відчинені, а ви можете увійти до галявини поза ними. Вслухуйтесь там пильно і зможете почути бурмотіння давно померлих комах.</entry>
<entry name="WITCH_HINT_DREAMPLANT">Сутність можна знайти скрізь, де вкоренилися сни.&lt;page&gt;Бачили їх? Оті шепітні рослини, що ростуть по всьому старому королівстві? Якщо не помиляюсь, один якраз росте надворі. Чому б вам не вдарити його своїм Цвяхом снів і подивитись, що буде?</entry>
<entry name="WITCH_HINT_XERO">Інколи сни приймають подобу мерців. Такі сни є щедрими джерелами сутності!&lt;page&gt;Вам варто обережно пошукати біля могил і надгробків. Якщо не помиляюсь, я навіть бачила тут цікавий надгробок, у Землях спочинку.&lt;page&gt;Але якщо наважились потривожити ці сни – підготуйтесь до бою…</entry>
<entry name="WITCH_GENERIC">Це королівство сповнене старими спогадами, прекрасними й абсурдними одночасно. Вишукуйте їх, виявляйте їх, і збирайте сутність.</entry>
<entry name="WITCH_QUEST_1">Хм. Ви ще недосвідчені на шляху снів. Зберіть 100 сутностей Цвяхом снів; ще раз завітайте до мене і я поділюсь тією дещицею мудрості, що маю.</entry>
<entry name="WITCH_QUEST_2">Ви та Цвях снів обидва здаєтесь трохи гострішими, але попереду у вас ще довгий шлях. Повертайтесь до мене, як тільки зберете 200 сутностей.</entry>
<entry name="WITCH_QUEST_3">Ви та Цвях снів обидва здаєтесь трохи гострішими, але попереду у вас ще довгий шлях. Повертайтесь до мене, як тільки зберете 300 сутностей.</entry>
<entry name="WITCH_QUEST_4">А, ви багато дізналися про володіння Цвяхом снів, чи не так? Повертайтесь до мене, як тільки зберете 500 сутностей, і я навчу вас більшого.</entry>
<entry name="WITCH_QUEST_5">А, ви багато дізналися про володіння Цвяхом снів, чи не так? Повертайтесь до мене, як тільки зберете 700 сутностей, і я навчу вас більшого.</entry>
<entry name="WITCH_QUEST_6">А-а-а, Цвях снів сяє так яскраво! Продовжуйте. Повертайтесь до мене, як тільки зберете 1200 сутностей.</entry>
<entry name="WITCH_QUEST_7">А-а-а, Цвях снів сяє так яскраво! Продовжуйте. Повертайтесь до мене, як тільки зберете 1500 сутностей.</entry>
<entry name="WITCH_QUEST_8">Неймовірно… Цвях снів так близько до повного пробудження! Збирайте більше сутності! Як тільки зберете 1800 сутностей, станеться щось дійсно дивовижне!</entry>
<entry name="WITCH_QUEST_9">Цвях снів повністю пробудився, але ви продовжуєте збирати сутність. Можливо, я вселила у вас одержимість?&lt;page&gt;Тоді не здавайтесь! Я з радістю чекатиму і спостерігатиму за вашим прогресом.&lt;page&gt;Як тільки зберете 2400 сутностей, повертайтесь до мене. В мене не залишилось жодних подарунків… але це буде доказом того, що ви дійсно є тим Володарем, на якого чекало моє племʼя.</entry>
<entry name="WITCH_FINAL_3">А-а-а… Мені шкода…&lt;page&gt;Світло… Осяйність…&lt;page&gt;Я… памʼятаю тебе.</entry>
<entry name="WITCH_FINAL_1">Як багато сутності… Таке яскраве… Ви й справді той Володар, якого уві сні давно бачило моє племʼя.&lt;page&gt;Мій нарід народився зі світла. Світло схоже на сутність, схоже на це могутнє лезо, хоч й набагато яскравіше.&lt;page&gt;Вони із задоволенням грілися в цьому світлі та славили його… якийсь час.&lt;page&gt;Але в нашому світі зʼявилося інше світло… Змій, що прийняв подобу короля.&lt;page&gt;Якими ж віроломними були мої предки. Вони зрадили світло, що їх породило. Відвернулися від нього… Навіть забули.</entry>
<entry name="WITCH_FINAL_2">І так з цієї зради народилося королівство. Але ще блукали спогади про древнє світло, замовкло шепотіння віри… Аж поки усьому Святогніздю не стало снитись забуте світло.&lt;page&gt;Ах, але що було, те загуло. І я теж. Нарешті зʼявився Володар, а я достатньо довго зберігала памʼять про своє племʼя. Час нам теж канути в забуття.&lt;page&gt;Не згадуйте нас, Володарю. Не вшановуйте нас. Ми не заслуговуємо цього…</entry>
<entry name="WITCH_DREAM">Навіщо ви вишукуєте в такому трухлявому старечому розумі, як мій? Там нема нічого вартого, повірте мені.&lt;page&gt;Але продовжуйте досліджувати навколишній світ своїм Цвяхом снів… І приховане виявить себе.</entry>
<entry name="WITCH_DREAM1">На яку ж жахливу долю вони прирекли вас.&lt;page&gt;Вигнати вас в це місце між тілом і душею.&lt;page&gt;Чи приймете ви їхній вирок і повільно згаснете?&lt;page&gt;Чи візьмете зброю перед собою і прокладете собі шлях геть з цього сумного, забутого сну?</entry>
<entry name="WITCH_MEET_A">Ага, ви повернулись. Ласкаво просимо назад у світ наяву.</entry>
<entry name="WITCH_MEET_B">Ага, ви знайшли дорогу до мене. Після пробудження ви просто піднялися і вийшли. Думаю, мабуть, я вас налякала.</entry>
<entry name="WITCH_REWARD_8A">Так. Час настав. Цвяху снів… І вам теж, Володарю. Час вам обом пробудитися.&lt;page&gt;Зібрана вами сутність… Залишки надій цього старого королівства. Чиста сила! Хай вона тече крізь вас у Цвях снів.&lt;page&gt;Тримайте його високо, Володарю! Пробудитесь!</entry>
<entry name="WITCH_REWARD_8B">А-ха-ха, так…&lt;page&gt;Тепер жодний сон від вас не сховається. Ви можете вдивлятись у найтемніші місця… Треба лиш знайти правильну щілину.&lt;page&gt;Що робитимете з такою силою, Володарю? За чиїми спогадами полюватимете?&lt;page&gt;Хех. Робіть, як забажаєте, моя обіцянка виконана. Хай час змиє гріхи мого племені, як решту королівства…</entry>
<entry name="WITCH_DREAM_FALL">Хоч ви й можете впасти, ваша воля вестиме вас вперед.&lt;page&gt;Сон нескінченний, на відміну від королівства.&lt;page&gt;Сила, що пробудить цей світ від сну… вам треба тільки простягнути руку і взяти її.</entry>
<entry name="WITCH_QUEST_5B">Овва, ви майже починаєте ставати самим сном! Як тільки зберете 900 сутностей, я навчу вас трюку, який я давно приховувала…</entry>
<entry name="WITCH_INTRO">Ці образи, Сплячі… з тією дещицею сили, що в них залишилася, вони витягнули та затягли вас в це заховане місце.&lt;page&gt;Але цей амулет, яким ви заволоділи, Цвях снів… він може прорізати завісу між сном і явою. Навіть самі Сплячі не можуть сховатися від такої зброї.&lt;page&gt;Але мушу визнати, це священне лезо з часом затупилося. Може, разом ми зможемо відновити його силу. Потрібно лише принести мені сутність.&lt;page&gt;Сутність… дорогоцінні частинки світла, з якої зроблені сни. Зберіть її скрізь, де знайдете, і принесіть мені. Як тільки зберемо достатньо, ми зможемо творити разом дива.&lt;page&gt;Вирушайте у світ, Володарю. Полюйте за сутністю, що там блукає!&lt;page&gt;Зберіть 100 сутностей і повертайтеся. Я навчу вас більшого…</entry>
<entry name="WITCH_GREET">А, Володарю, ви повернулися. Дозвольте мені глянути на Цвях снів…</entry>
<entry name="WITCH_REWARD_5B">Наразі Цвях снів всотав 900 сутностей! Здивовані, як таке старе королівство має так багато прихованих снів?&lt;page&gt;Так, ви починаєте бачити їх. Звʼязок між нами й нашими снами, залишені нами, наче сліди у пилюці. Настав час вам вивчити, як повторно відвідати місця, повʼязані з вами!&lt;page&gt;Тримайте міцно Цвях снів, володарю, і уявляйте, як перед вами відчиняється велика брама!</entry>
<entry name="WITCH_REWARD_1">Хм, ви вже зібрали 100 сутностей. Швидко впорались! У вас природний хист до цього, чи не так?&lt;page&gt;Не дивно, що Сплячі намагались поховати вас в тому старому сні. Можливо, ви їх лякаєте? Чи може, бувши сами бранцями, вони бажали, щоб ви склали їм компанію?&lt;page&gt;В будь-якому випадку, попереду у вас ще довгий шлях. Прийміть цю стару дрібничку як заохочення від мене, і повертайтесь, коли зберете 200 сутностей.</entry>
<entry name="WITCH_REWARD_3">Отже, ви зібрали 300 сутностей… Так, бачу-бачу, як сни старого королівства починають прилипати до вас. Це надихає.&lt;page&gt;Ви й справді зробили мою марудну працю цікавішою. Бути доглядачкою цього місця не дуже надихає.&lt;page&gt;Хоча мені не слід жалітися. Доглядати за могилками та напучувати Володаря… ось і вся спокута за старі гріхи. Певні речі слід врівноважувати.&lt;page&gt;Прийміть цю дрібничку за ваші зусилля і повертайтесь із 500 сутностями. Продовжуйте свою невтомну роботу!</entry>
<entry name="WITCH_REWARD_4">А-а-ах. 500 сутностей. Ви стаєте майстром. Чудово! Чудово! Маю для вас невеличку нагороду.&lt;page&gt;Вирваний з одного з моїх найдорожчих спогадів, цей оберіг ще сильніше зміцнить ваш звʼязок зі Цвяхом снів. Таємниці цього королівства більш не зможуть сховатися від вас!&lt;page&gt;Прийміть його, і повертайтесь, як тільки зберете 700 сутностей. Вас очікують ще більше нагород…</entry>
<entry name="WITCH_REWARD_5">Отже, у вас вже 700 сутностей. Цікаво, чи стежать Сплячі за вашою роботою. Чи навіть сам старий король.&lt;page&gt;Це їхній замок. Відчайдушно, але дуже розумно. Цікаво, на скільки вони розраховували, що він зможе протриматися?&lt;page&gt;Але зневаги до них не маю. Історія продовжується, та я вже байдужа до її повторень.&lt;page&gt;Тримайте свій подарунок і продовжуйте збирати сутність. Як тільки у вас буде 900, повертайтесь до мене.</entry>
<entry name="WITCH_REWARD_6">Цвях снів яскраво сяє… Він вже містить понад 1200 сутностей. Вдивляючись у нього, я бачу так багато спогадів, що вдивляються в мене. Так багато благають, щоб їх запамʼятали.&lt;page&gt;Ніхто не може жити вічно, і тому ми просимо вцілілих запамʼятати нас.&lt;page&gt;Тримаючи щось подумки, воно житиме з вами, але забуваючи щось, ви цим запечатуєте це навіки. Єдина смерть, що має значення.&lt;page&gt;Хех, так кажуть! Але досить цього. Прийміть цю реліквію і повертайтесь до мене з 1500 сутностями. Йдіть!</entry>
<entry name="WITCH_REWARD_7">Ага, так і думала. Більш ніж 1500 сутностей. Цвях снів близько… дуже близько до повного пробудження!&lt;page&gt;Продовжуйте свій шлях, Володарю. Не знаю, ким або чим буде те, що веде вас вперед. Але як тільки зберете 1800 сутностей, я чекатиму на вас тут.&lt;page&gt;Прийміть цей подарунок, і хай він дасть вам сили та допоможе зібрати сутність світу!</entry>
<entry name="WITCH_REWARD_2A">А-а… Ваш Цвях снів містить понад 200 сутностей. Ви доводите свій хист до її збирання.&lt;page&gt;Бачили ці великі двері надворі? Давним-давно моє племʼя зачинило і заборонило їх відкривати.&lt;page&gt;Але наскільки мені відомо, в живих з мого племені залишилася тільки я. Це означає, що я не відчуватиму провину за порушення табу. На доказ моєї віри в вас я відчиню двері.</entry>
</entries>
