<entries>
<entry name="ELDERBUG_MAP_SHOP_OPEN">Нещодавно молоде подружжя поселилось у хатинці біля станції. Здається, в них є невеличка крамниця з мапами, яка може зацікавити таких шукачів пригод, як ви.&lt;page&gt;Вона висока комашка, його жінка. Я запропонував їм обрати більшу хатинку, враховуючи, що вони усі стоять порожні, але їм сподобалась саме ця.&lt;page&gt;Те, як вона повинна згинатися, щоб пройти крізь двері… Я б не став з цим миритися.</entry>
<entry name="ELDERBUG_FLOWER_REREQUEST">Ви досі тримаєте цю пишну квітку... ви змінили свою думку? Ви дійсно даєте мені щось настільки вишукане?</entry>
<entry name="ELDERBUG_INTRO_MAIN">Решта мешканців, всі вони зникли. Попрямували крізь цей колодязь, один за одним, до печер унизу.&lt;page&gt;Колись там було велике королівство під нашим містом. Воно давно вже лежить в руїнах, але все ще вабить людей до своїх глибин.&lt;page&gt;Багатство, слава, знання… Здається, ця темрява обіцяє усі принади. Я впевнений, що ви також шукатимете свої мрії там унизу.&lt;page&gt;Але стережіться. Нездорове повітря заповнює цей простір. Істоти божеволіють, а мандрівники втрачають свої спогади.&lt;page&gt;Мабуть, мрія не така й велика справа, врешті-решт…</entry>
<entry name="ELDERBUG_CROSSROADS_INFECTED">Ех… З колодязя біля міста почав тхнути різкий неприємний запах. Раніше я вважав ці глибини зловісними, а зараз вони здаються мені жахливими.&lt;page&gt;Яке б жахливе прокляття не вразило ці руїни, б’юсь об заклад, що воно стало сильнішим, ніж будь-коли.</entry>
<entry name="ELDERBUG_HINT_ANCIENT_BASIN">Чи знаєте ви, що печери простягаються ще далі під столицею? Мало хто наважився піти у таку глибочінь, так що подробиці про них незначні.&lt;page&gt;Ті, хто повернулися назад, розповіли про неймовірно старі споруди та дороги, створені так, неначе сама скеля мала волю.</entry>
<entry name="ELDERBUG_INTRO_NORMAL">Агов, мандрівнику. Боюся, тут зостався лиш я, щоб запропонувати вам хліб-сіль. Як бачите, наше місто навіки замовкло.</entry>
<entry name="ELDERBUG_TEMPLE_VISITED">Ви були в тому храмі? Чудернацька будівля, про яку я чув, але ніколи не наважувався відвідати.&lt;page&gt;В нас були сміливці, що одного разу вирушили туди помолитись, і розповіли, що вони відчували спокій в тих стінах. Через деякий час вони перестали ходити туди. Цікаво, що змінилося?</entry>
<entry name="ELDERBUG_GENERIC_1">У вас є щось дивне. Я бачив всіх комах, хто проходили далі, але ви… Ви здаєтесь мені дуже знайомими, але я готовий заприсягтися, що ми ніколи раніш не зустрічались.</entry>
<entry name="ELDERBUG_GENERIC_2">Почуваєтесь втомлено? Ця лава хоч і залізна, але запевняю вас, вона досить зручна. Немає кращого місця, щоб зібратися з думками, перш ніж попрямувати вниз.&lt;page&gt;Крім того, я обожнюю теревені. Хоч ви, здається, не надто балакучі.</entry>
<entry name="ELDERBUG_GOSSIP_HINT">Широкий край розкинувся під нами. Якщо ви коли-небудь заблукаєте або шукатимете нові напрямки, приходьте побалакати зі мною. Я можу запропонувати свою пораду чи нову стежинку, яку ви могли раніше пропустити.&lt;page&gt;Здивовані? Попри мою відсутність досвіду, я справді добре обізнаний про краєвид нижнього королівства. Я слухав незлічені історії мандрівників і дослідників, подібні вам.&lt;page&gt;Я впевнений, вам буде що розповісти, коли ви завершите свої справи там, унизу. Або це, або ви загинете! Мушу визнати, у Святогнізді останнє набагато більш можливе.</entry>
<entry name="ELDERBUG_FLOWER_REQUEST">Хм? Що це у вас? Ах! Яка гарна квітка!&lt;page&gt;З вашого вигляду я б ніколи не здогадався, але у вас навдивовижу гарний смак у квітах. Чому ви маєте при собі таку пишну квітку?&lt;page&gt;Заждіть… ви ж не…? Ах!&lt;page&gt;Ця квітка — це… це подарунок? Мені? Ви дійсно даєте мені щось настільки вишукане?</entry>
<entry name="ELDERBUG_STAG_STATION_REOPENED">Ніколи не думав, що побачу таке. Відкрилася станція рогачів! Ця будівля мовчазно стояла ще до моєї появи тут.&lt;page&gt;О, я чув розповіді про славні дні. Мережа тунелів, що пронизує все королівство. Зауважте, що я не їздитиму ними!&lt;page&gt;Мене цілком влаштовує моє положення.</entry>
<entry name="ELDERBUG_BRETTA_RETURNED">Та мила молода панянка повернулася до нас!&lt;page&gt;Визнаю, що низько оцінив її шанси на виживання.&lt;page&gt;Схоже, вона високої думки про свого рятівника, якогось завзятого вояки. Ледве припинила рюмсати після свого повернення.&lt;page&gt;Цей воїн мав пройти поблизу, коли я задрімав. Який сором. Я б із задоволенням зустрівся з такою видатною комахою.</entry>
<entry name="ELDERBUG_FLOWER_ACCEPT">Ах! Я дійсно можу її узяти? Ну й ну… Я ледве знаю, що сказати, крім… дякую!&lt;page&gt;Я змирився з тим, що безкорисно роздаю поради перехожим, не отримуючи ніякої подяки у відповідь. Хіба я знав, що одна молода комаха сприйме мої слова близько до серця та віддячить за мою ласку.&lt;page&gt;І таким чудовим подарунком! Ах. Раптом світ почав здаватись трохи менше бляклим.&lt;page&gt;Дякую тобі, друже. Я подбаю про цю квітку, коли ти підеш, щоб ми могли насолодитись нею разом після твого повернення.</entry>
<entry name="ELDERBUG_HINT_FUNGAL_WASTES">Мої знання Святогніздя можуть бути трохи розпливчастими, але під цими густолистими печерами є грибний гай, що колись став домівкою мирним створінням, напівкомахам-напіврослинам.&lt;page&gt;Звучить як щось, що варто відвідати, еге ж? Ну, тут є один недолік — страшенний сморід! Отруйний запах заповнює те місце.</entry>
<entry name="ELDERBUG_FLOWER_DECLINE">О. Я помилився. Так. Дуже нерозумно з мого боку. Не знаю, чому я думав, що ви витрачатимете стільки зусиль для такого простого старигана, як я.&lt;page&gt;Шанувати інших і бути ввічливими… не всі народжуються з цими талантами.</entry>
<entry name="ELDERBUG_SHOPKEEP_RETURNED">Оце несподіванка! Наш крамар повернувся додому. Тільки заблукав на зворотному шляху. Я сподівався на цікаві оповідки про його пригоди унизу, але він, здається, майже нічого не пам’ятає! Може, це було для нього забагато?&lt;page&gt;Якщо ви зацікавлені в його крамі, стережіться! З ним важко торгуватися, з тим крамарем.&lt;page&gt;Конкуренції немає. В цьому проблема. Це погано для ринку. Не те щоб він на це скаржився.</entry>
<entry name="ELDERBUG_DREAM_FLOWER">Ці пелюстки… такі білосніжні. Чи можете ви бачити їх теж… спостерігаючи за мною, де б ви не були?&lt;page&gt;Зрештою, мрії не такі вже й погані…</entry>
<entry name="ELDERBUG_HINT_GREENPATH">Раніш я думав, що королівство під нами — це мертва холодна скеля, але відтоді мені розповіли інше. Мандрівники оповідають про дивовижну різноманітність в печерах Святогніздя. Навіть окрім Перехрестя там має бути простір, оточений лісовими хащами.&lt;page&gt;Я розповів тим же мандрівникам про густу мураву, що росте за містом. Схоже, їх це не вразило.</entry>
<entry name="ELDERBUG_HISTORY_1">Багато хто приходили, сподіваючись, що королівство виконає їх бажання.&lt;page&gt;Святогніздя, так його колись називали. Імовірно, найвеличніше королівство, яке коли-небудь існувало, сповнене скарбів і таємниць.&lt;page&gt;Гм. Зараз воно — ніщо інше, ніж отруйне кладовище, сповнене потворами та божевіллям.&lt;page&gt;Гадаю, зрештою все зникає.</entry>
<entry name="ELDERBUG_HISTORY_2">Сподіваюсь, ви не надто розчаровані нашим маленьким містечком, мандрівнику. Хоча зараз це похмуре місце, колись ми були набагато привітнішими.&lt;page&gt;Вхід до королівства був давно заборонений, нібито після якогось великого лиха. Багацько брам були зачинені, але в нашому старому колодязі ще залишився шлях, щоб пролізти туди.&lt;page&gt;Роками всі перехожі використовували колодязь, щоб проповзти до руїн: мандрівники, злодії, пройдисвіти.&lt;page&gt;Кумедно, що мало хто з них повертається. Можливо, вони знайшли те, чого шукали?..&lt;page&gt;Ти ба, я не настільки дурний. Безсумнівно, вони всі були поглинуті! У цих глибинах існують безліч небезпек.</entry>
<entry name="ELDERBUG_INTRO_VISITEDCROSSROAD">О! Ви повернулися! Ви пройшли повз мене і спустилися вниз в руїни, навіть не привітавшись! Я думав, що побачив привида.&lt;page&gt;Розум інколи утинає з вами витівки, коли ви проводите багато часу на самоті.</entry>
<entry name="ELDERBUG_HINT_RESTING_GROUNDS">Мабуть, у Святогнізді достатня кількість могил, щоб заповнити цілу мережу печер. Десь над містом, як кажуть. Звучить немов похмурий краєвид.&lt;page&gt;Ти ба, я задоволений нашим скромним клаптиком землі. У часи розквіту ми навіть мали могильника! Він був не такою вже й поганою комахою, хоч зараз він мертвий.&lt;page&gt;Він помер не від небезпек Святогніздя, зауважте. Він впав у розриту могилу і не зміг вибратись.&lt;page&gt;Власне, це я знайшов його труп. Жахлива неприємність. З того часу мені довелось самому доглядати за могилами.</entry>
<entry name="ELDERBUG_FLOWER_GENERIC">Ця квітка, яку ти мені подарував… коли темні думи обступають мене, я дивлюсь на неї та думаю про тебе.&lt;page&gt;Чому б не відпочити тут на лавці на деякий час? Ми можемо разом насолодитись квіткою, поки ти знов не попрямуєш далі.</entry>
<entry name="ELDERBUG_INTRO_WALKEDBY">О! Ви повернулися! Ви пройшли повз мене, і я подумав — може я зник разом з цим містом.</entry>
<entry name="ELDERBUG_STAG_STATION_GREET">Є щось таке у вас, маленький мандрівнику. Вітри змінюються.</entry>
<entry name="ELDERBUG_MINES_LIFT">Цей шумний старий ліфт, куди він веде? Гадаю, догори до старих рудників, виритих на вістрі гори.&lt;page&gt;Ви були там нагорі? Це правда, що кришталь росте усюди, де ви ступаєте?&lt;page&gt;Одного разу хтось із наших приніс кілька цих кришталів до села. Особисто я не зовсім розумію їхньої принадності.&lt;page&gt;Їх не можна з’їсти, та з них не зробиш добрих подушок. Як на мене, навряд чи вони варті тої мороки з ними.</entry>
<entry name="ELDERBUG_TOWN_GREET_4">Якщо зустрінете моїх хлопців там унизу, чи не могли б ви нагадати їм про їхнього вбогого Старійшину, покинутого на самотнє чатування тут нагорі, з хворою спиною. Лихо, лихо мені!…&lt;page&gt;О, зі мною насправді все гаразд, але трохи вини може якось прискорити їхнє повернення. Якщо припустити, що вони все ще живі.</entry>
<entry name="ELDERBUG_BLACK_EGG_OPENED">Я почув пронизливий крик із колодязя. Він пролунав в моєму мозку та ввів мене в ступор.&lt;page&gt;Я б сказав, що це помирав нечистий звір, але цей крик звучав якось інакше… богоподібно? Щось трапилося, маленький мандрівнику?&lt;page&gt;Ні. Не кажіть мені. Якщо назрівають кепські справи, певно, мені краще цього не знати.</entry>
<entry name="ELDERBUG_DREAM">Спускатися до цих руїн… Навіщо? Тут нагорі все набагато простіше.</entry>
<entry name="ELDERBUG_DUNG">Чи відчуваєте ви… тут чимось пахне? Раптом у повітрі з’явився жахливий сморід.&lt;page&gt;Присягаюсь, зазвичай це місто пахне набагато приємніше. Прошу, прийміть мої найщиріші вибачення!</entry>
<entry name="ELDERBUG_JIJI_DOOR">Чи добре йдуть ваші пригоди унизу? Ну, в мене була своя власна пригода в той час, як ви пішли.&lt;page&gt;Зазвичай я не відвідую міський цвинтар, але подумав піти навідати могилку старого друга.&lt;page&gt;Коли я йшов серед надгробків, я почув неначе дивний спів, що лунав звідкілясь поблизу. Надзвичайно зловісний спів!&lt;page&gt;Я озирнувся, щоб знайти, звідки лунає спів, і побачив двоє блискучих, жахливих, величезних очей, які дивилися на мене з отвору темної печери!&lt;page&gt;Я вдав, наче не чув і не бачив нічого, та поспішив повернутися до міста. Моєму другу доведеться ще трохи почекати своїх відвідин…</entry>
<entry name="ELDERBUG_HINT_CRYSTAL_PEAK">Ви бачили ту високу скелю за міським цвинтарем? Це лише підніжжя набагато вищої вершини.&lt;page&gt;Там, всередині — рудники, техніка та всілякі витвори природи з різноманітного коштовного каменю. Багацько мандрівників попрямували за цим крізь Ґрунтмут.</entry>
<entry name="ELDERBUG_TOWN_GREET_3">Почуваєтесь втомлено? Ця лава хоч і залізна, але запевняю вас, вона досить зручна. Немає кращого місця, щоб зібратися з думками, перш ніж попрямувати вниз.&lt;page&gt;Крім того, я обожнюю теревені, навіть якщо ви не надто балакучі.</entry>
<entry name="ELDERBUG_KINGS_PASS">Щоб дістатися Ґрунтмуту, більшість мандрівників обирають обхідні манівці навколо ближніх скель. Зараз це важкий шлях, але за часів розквіту королівства він був набагато простішим.&lt;page&gt;У скелях є старий перевал, що колись надавав змогу легкого проходу. Відтоді міст до проходу давно вже розвалився, та навіть без нього величезні двері заступають вхід.&lt;page&gt;Не можу скаржитись, зауважте. Колись це означало, що ми повинні були надавати дах потоку мандрівників навіть у наші найжвавіші часи.&lt;page&gt;Я волів би, щоб юрба комах не спускалась до Ґрунтмуту. Я люблю тишу.</entry>
<entry name="ELDERBUG_HINT_CITY_OF_TEARS">Величезна столиця Святогніздя — це те, що найхоробріші з вас вирушають уздріти. Гадаю, ви роздумуєте, як загарбати столичні скарби? Вона повинна бути повна ними вщерть.&lt;page&gt;Місто знаходиться в самому центрі королівства, хоч я чув, що його брами запечатані, тому отримання доступу може завдати клопоту.&lt;page&gt;Той, хто зможе повернутись бодай з часткою багатства звідти, був би заможною комахою. На своєму віку я бачив лише кілька комах, яким це вдалося. Певно, це щось каже про небезпечність тих вулиць.</entry>
</entries>
