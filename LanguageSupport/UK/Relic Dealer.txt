<entries>
<entry name="RELICDEALER_DOOR">Вийшов провітритись. Скоро повернусь. Якщо вам конче треба щось продати, ви можете знайти мене на фонтанній площі.</entry>
<entry name="RELICDEALER_JOURNAL_1">Щоденник мандрівника, он як?&lt;page&gt;Хоч й вони широко розповсюджені по всьому королівству, я вельми насолоджуюсь розшифруванням їхнього тексту.&lt;page&gt;Якщо читати їх разом, то вони змальовують страшну казку. Здається, доля не була прихильною до більшості мандрівників на уламках Святогніздя.</entry>
<entry name="RELICDEALER_JOURNAL_2">Ще один щоденник мандрівника?&lt;page&gt;Багато за кожний не пропонуватиму, бо їх по печерах достатньо, і сумнівно, що ви знайдете ще охочих купляти їх за гео.</entry>
<entry name="RELICDEALER_JOURNAL_3">Щоденник мандрівника? Так-так. Додам його до купи з іншими.&lt;page&gt;Не знаю, коли мені випаде нагода його розшифрувати. Це довга і кропітка праця — перекладати з багатьох мов комах, що досліджували ці печери.</entry>
<entry name="RELICDEALER_JOURNAL_4">Щоденник мандрівника?&lt;page&gt;У вас талант їх знаходити. Певно, вам часто трапляються останки мертвих у ваших мандрах. Без сумніву, ваш цвях зробив ще більше мерців.</entry>
<entry name="RELICDEALER_JOURNAL_5">Он як, ще один щоденник мандрівника?&lt;page&gt;Цей щоденник зроблений із традиційного типу каменю. Текст на ньому добре зберігається.&lt;page&gt;На схилі днів це місто перейшло з каменю на пергамент, зітканий зі павучого шовку.&lt;page&gt;На мій превеликий жаль, волога в цих вежах зробила нерозбірливим більшість цього тексту.</entry>
<entry name="RELICDEALER_JOURNAL_6">Щоденник мандрівника?&lt;page&gt;Чули цю приказку про камʼяні щоденники?&lt;page&gt;«Якщо небезпека наступає на пʼяти, а ваш цвях затупився із часом,&lt;br&gt;Просто киньте своїм щоденником у ворогів із прямолінійно вбивчим стилем».&lt;page&gt;Непогана приказка, еге ж? І влучна. Вони точно відчують їхню вагу.</entry>
<entry name="RELICDEALER_JOURNAL_7">Що це? Щоденник мандрівника?&lt;page&gt;В мене зараз таких багато. Як тільки знайду час їх всі розшифрувати, я стану видатним фахівцем з мерців Святогніздя.</entry>
<entry name="RELICDEALER_CONVO_1">Не чіпайте антикваріат! Мій товар не продається.&lt;page&gt;Утім, якщо вам вдалося знайти якісь цікаві дрібнички у своїх мандрах, можливо, мені захочеться щось купити. Підійдіть сюди до стійки, щоб я подивився, що там у вас.</entry>
<entry name="RELICDEALER_SEAL_4">Ще одна печатка Святогніздя?&lt;page&gt;Мені казали, біля входу в місто є статуя, що зображає велику постать лицаря. Це може бути один із великої пʼятірки королівства.&lt;page&gt;Я б сам сходив на це подивитися, але брама довгий час стоїть міцно зачинена, а обійти її завдасть надто багато клопоту через ті кляті оболонки.</entry>
<entry name="RELICDEALER_SEAL_5">Так, добре, маємо ще одну печатку Святогніздя.&lt;page&gt;Крамничка скоро переповниться ними вщерть. Ба! Я б ніколи не подумав, що їх навколо й досі так багато.&lt;page&gt;Якщо через вас здається, що вони настільки поширені, то, мабуть, я забагато за них пропонував?</entry>
<entry name="RELICDEALER_SEAL_6">Ще одна печатка Святогніздя? Тоді подайте сюди.</entry>
<entry name="RELICDEALER_SEAL_7">Печатка Святогніздя?&lt;page&gt;Ну й ну, ви природжений збирач. Найкращий з тих, що я бачив. Якщо продовжуватимете в такому ж дусі — в мене закінчиться місце в крамничці!</entry>
<entry name="RELICDEALER_DREAM_FOUNTAIN">…Хто ж ти, загадковий лицарю?… Чому жодної згадки про тебе, окрім цього фонтана?…</entry>
<entry name="RELICDEALER_IDOL_1">Он як, це ідол короля?&lt;page&gt;Король Святогніздя був невловимим; населення його боготворило. Оскільки короля рідко бачили, поклоніння здійснювалось цим ідолам.&lt;page&gt;Існувало тонке ремесло їхнього виготовлення. Мало хто з живих зміг би зрівнятися з такою майстерністю.</entry>
<entry name="RELICDEALER_IDOL_2">Ідол короля?&lt;page&gt;Якщо пильно до них придивитися, то кожний з цих ідолів злегка відрізнятиметься. Вони оздоблені тонкою різьбою, розшифровка якої займе певний час.&lt;page&gt;Підозрюю, що кожного ідола робили під конкретного власника. Уособлений символ королівської всемогутності.</entry>
<entry name="RELICDEALER_IDOL_3">Ще один ідол короля?&lt;page&gt;Чи бачили ви залишки його палацу? Він розташований під цим місцем, у скельній породі королівства.&lt;page&gt;Свого часу мусив справляти разюче враження. Зараз там нічого не залишилось.&lt;page&gt;Хоча в цьому є щось дивне. Відсутні жодні сліди сутичок навколо площі. Неначе усе те місце просто зникло.</entry>
<entry name="RELICDEALER_IDOL_4">Ідол короля?&lt;page&gt;Я часто міркував, як же насправді виглядав король. В описах він постає ясним і ставним, у гострозубій короні.&lt;page&gt;Однак підозрюю, в цьому образі є багато перебільшень. Правитель, що прагне поклоніння, схильний приховувати свої недоліки. Жодної користі в тому, щоб здаватися звичайною комахою.</entry>
<entry name="RELICDEALER_IDOL_5">Ідол короля?&lt;page&gt;З такою кількістю принесених вами ідолів інші шукачі реліквій можуть подумати, що я схибнувся на королі!&lt;page&gt;Ба! Кого я обманюю. Вони лише заздритимуть моїй колекції. Знайдіть мені більше!</entry>
<entry name="RELICDEALER_NO_RELICS_2">Не маєте при собі жодної реліквії? То відправляйтесь на їхні пошуки. Я добре заплачу гео за гарні штучки.</entry>
<entry name="RELICDEALER_FOUNTAIN_REPEAT">Скоро повертатимусь до крамнички. Якщо стоятиму тут надто довго, мене змиє у ринви.&lt;page&gt;Заходьте до мене, якщо бажаєте. Маю на увазі, якщо маєте якісь реліквії. Я не прихильник пустопорожньої балаканини.</entry>
<entry name="RELICDEALER_SHOP_INTRO">Так-так. Прийшли в пошуках рідкісних штучок, чи не так? Приберіть свої руки! Ця колекція — моя, і я не продаватиму її замурзаним маленьким волоцюгам.&lt;page&gt;А втім, здогадуюсь, у своїх мандрах вам траплялися багато цікавих речей. Можливо, вам було б цікаво чимось поділитися? Запропоную за кожну гарну ціну.</entry>
<entry name="RELICDEALER_SEAL_1">Печатка Святогніздя, он як? Оця дуже цікава.&lt;page&gt;Чи знаєте ви про пʼять великих лицарів королівства? Глибоко шановані постаті у Святогнізді, їх часто згадували у літописах королівства, але тільки як групу.&lt;page&gt;Здається, їхні імена і зовнішність були стерті з історії.&lt;page&gt;Багато води спливло з того часу. Великим досягненням було б зʼясувати, ким вони були.</entry>
<entry name="RELICDEALER_SEAL_2">Ще одна печатка Святогніздя? Подайте сюди.&lt;page&gt;Ах. Мені подобається збирати щось подібне, але кожна містить так мало відомостей.&lt;page&gt;Зважте, що вони вкриті гарним глянцем, і немає нічого поганого в тому, щоб оцінювати щось виключно за естетичними якостями.</entry>
<entry name="RELICDEALER_NO_RELICS">Гм. Здається, у вас немає при собі жодної реліквії. Якщо вам пощастить знайти щось в гарному стані, приносьте мені, і я дам вам за них пристойну суму гео.</entry>
<entry name="RELICDEALER_DREAM">…В цьому курдупелеві є щось дивне… нібито щось смутно знайоме?…</entry>
<entry name="RELICDEALER_DUNG">Тьху! Що ви собі дозволяєте: прийшли в мою гарненьку маленьку крамничку й отак смердите?!&lt;page&gt;Ці реліквії бачили достатньо. Припиніть поширювати свій сморід ще й на них! Повзіть назад до ринв чи звідкіля б ви не прийшли!</entry>
<entry name="RELICDEALER_TALK_REPEAT">Досить з нас балачок. Реліквіям потрібна чистка. Текстам потрібна розшифровка. Йдіть собі! Тут вам не музей.</entry>
<entry name="RELICDEALER_JOURNAL_8">Щоденник мандрівника?&lt;page&gt;Вельми неймовірно, як багато таких ви зібрали. Певно, мандрували королівством уздовж і впоперек, щоб одержати таку здобич.</entry>
<entry name="RELICDEALER_EGG_1">Загадкове яйце, он як? Так ось вона яка, ця старовинна річ. Ці реліквії — предмет бажань в моєму ремеслі. Всередині них заховане знання, але щоб їх вилучити — потрібна складна і копітка праця.&lt;page&gt;Але є одна велика здогадка. Ця цивілізація може претендувати на свою першість, але ще щось існувало в цьому місці задовго до Святогніздя.&lt;page&gt;Кожне яйце дає можливість на мить зазирнути у цей забутий вік.</entry>
<entry name="RELICDEALER_EGG_2">Ще одне загадкове яйце?&lt;page&gt;Рідка удача мати два таких. Всі мої колеги луснуть із заздрощів, хоч й мій гаманець стане значно легшим.&lt;page&gt;Ці яйця — найбільш бажана знахідка із давніх часів ще до Святогніздя, але вони не єдине, що залишилось з того віку.&lt;page&gt;Можливо, ви наштовхувались на старі статуї, які здаються резервуаром душ? Вони також доводять їхне існування, хоча у більшій, грубішій подобі.</entry>
<entry name="RELICDEALER_EGG_3">Третє загадкове яйце? Ви винятковий дослідник, якщо вам вдалось знайти так багато.&lt;page&gt;Яйце — це бездоганна захисна форма. У Святогнізді ми використовуємо камʼяні щоденники й таблички, із нанесеним поверх текстом. Ці яйця набагато надійніші. Їхні записи зберігаються всередині.&lt;page&gt;Через боязнь пошкодити яйця мені доступний тільки зовнішній шар, але зрозуміло, що в далекому минулому вони якимось чином мали доступ навіть до глибоко схованих всередині даних.&lt;page&gt;Якби ж я тільки міг зʼясувати, як саме. Лишень подумайте, які відкриття можна зробити!</entry>
<entry name="RELICDEALER_EGG_4">Четверте загадкове яйце! Я б ніколи не повірив, що таке можливо. Ніколи не зустрічав комаху з таким хистом до пошуку скарбів королівства.&lt;page&gt;У вас, певно, є якась чуйка? Чи може, ці яйця якимось чином притягує до вас.&lt;page&gt;Мої приятелі стверджують, що в кожному яйці є щось схоже на волю; що кожне шукає свого носія, або відхиляє їх.&lt;page&gt;Безперечно, в них є дещиця сили, але я ставлюсь до цього скептично. Шукачі реліквій схильні плутати факти з вигадками.</entry>
<entry name="RELICDEALER_TALK">Старожитності цього королівства приховують позабуту історію, хоча здається, мало хто воліє туди зазирнути. Інші приходять тільки щоб видряпати щось в тріщинах і руїнах.&lt;page&gt;Ба! Стервʼятники та злодії. Як жалюгідно.</entry>
<entry name="RELICDEALER_SEAL_3">Печатка Святогніздя, он як? Давайте її сюди.&lt;page&gt;Маєте ще щось? Якщо ні, то приберіть свою вогку тушку геть з мого дому.</entry>
<entry name="RELICDEALER_TALK_2">Захоплюєтесь моєю крамничкою, еге ж? Що ж, я не розбійник.&lt;page&gt;Коли я переїхав сюди, тут було порожньо, як в могилі, і не залишилось нікого в живих, хто б претендував на цю вежу.&lt;page&gt;Якщо вам заманеться оселитися в місті, знайдіть собі місце де-інде, бажано в іншій будівлі.&lt;page&gt;Тільки мої реліквії приносять мені задоволення. Сусідів я не терплю.</entry>
<entry name="RELICDEALER_NAILSMITH">Ваш цвях на вигляд досить тупий. Увесь вкритий тріщинами. Він настільки ж древній, як і речі в моїй крамничці!&lt;page&gt;Особисто мене мало цікавить зброя, але було б непогано відшукати старого цвяхаря.&lt;page&gt;Його хатинка розташована в околицях міста. Недалеко звідси. Він може заточити вашу зброю, якщо проявить великодушність.</entry>
<entry name="RELICDEALER_FOUNTAIN">О? Що ви робите тут в таку жахливу зливу?&lt;page&gt;Разючий фонтан, еге ж? Впевнений, ми б оцінили його більше, якби не змокли до нитки.&lt;page&gt;Оцей лицар отам був великим цабе. Табличка тут згадує його «жертву» нести тягар чогось у зловісному тоні.&lt;page&gt;Ймовірно, з ним трапився якийсь жахливий кінець, хоча звучить так, наче зрештою лицар досяг своєї мети.&lt;page&gt;Мені ще треба знайти цьому розгадку у всіх зібраних мною реліквіях.</entry>
</entries>
