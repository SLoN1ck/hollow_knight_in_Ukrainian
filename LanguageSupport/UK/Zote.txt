<entries>
<entry name="PRECEPT_13">Заповідь тринадцята: «Ніколи не бійтесь».&lt;page&gt;Страх лише стримує вас. Зустріч зі своїми страхами вимагає надзвичайних зусиль. Тому перш за все не слід боятися.</entry>
<entry name="PRECEPT_14">Заповідь чотирнадцята: «Поважайте кращих за вас».&lt;page&gt;Якщо хтось перевершує вас силою, розумом чи тим і тим, слід засвідчити їм свою повагу. Не зневажайте їх і не насміхайтесь.</entry>
<entry name="PRECEPT_15">Заповідь п’ятнадцята: «Один ворог, один удар».&lt;page&gt;Слід вбивати ворога з одного удару. Якщо більше — то це зайве. Крім того, підрахувавши свої удари в бою, ви дізнаєтесь, скількох ви перемогли.</entry>
<entry name="PRECEPT_16">Заповідь шістнадцята: «Не вагайтесь».&lt;page&gt;Прийнявши рішення, доводьте його до кінця і не озирайтеся. Так ви досягнете набагато більшого.</entry>
<entry name="PRECEPT_17">Заповідь сімнадцята: «Вірте у свої сили».&lt;page&gt;Інші можуть сумніватися у вас, але є дехто, кому ви завжди можете довіряти. Ви самі. Переконайтеся, що вірите у власні сили, і ніколи не вагатиметеся.</entry>
<entry name="PRECEPT_18">Заповідь вісімнадцята: «Шукайте правду у темряві».&lt;page&gt;Ця заповідь також говорить сама за себе.</entry>
<entry name="PRECEPT_19">Заповідь дев’ятнадцята: «Завершуйте всі свої починання».&lt;page&gt;Якщо беретеся за щось, то переконайтеся, що досягнете результатів. Якщо не впоралися, то ви зазнали невдачі! Уникайте цього за всяку ціну.</entry>
<entry name="PRECEPT_7">Заповідь сьома: «Не оплакуйте мертвих».&lt;page&gt;Коли ми помираємо, нам від цього стане краще чи гірше? Цього ніяк не з’ясувати, тому не варто перейматись голосінням. Чи святкувати з цього приводу.</entry>
<entry name="PRECEPT_8">Заповідь вісьма: «Мандруйте наодинці».&lt;page&gt;Не можна покластися на когось, і ніхто не зберігатиме вірність вічно. Тому не варто обирати когось своїм постійним компаньйоном.</entry>
<entry name="PRECEPT_1">…але це не єдина небезпека, що мені довелось здолати в пошуках слави! Ти помітив цей трофей, чи не так? Сувенір з моєї останньої тріумфальної битви в ямі глибоко під нами.&lt;page&gt;Саме так, Життєкрад забрав ще одне життя, і натовп вибухнув несамовитими оплесками — одночасно гучними й цілком щирими.&lt;page&gt;Питаєш, чим я завдячую своїми безперервними перемогами й тріумфами? Як я казав, секрет в моїй власній філософії «П’ятдесят сім заповідей Зота».&lt;page&gt;Перша заповідь тут особливо доречна: «Завжди перемагайте». Як щодо інших п’ятдесят шістьох заповідей? Отже…</entry>
<entry name="PRECEPT_2">Заповідь друга: «Нікому не дозволяйте сміятися з вас».&lt;page&gt;Дурні сміються зі всього, і навіть з тих, хто вище за них. Але стережіться, це небезпечний сміх! Сміх поширюється наче чума, і скоро усі сміятимуться з вас.&lt;page&gt;Слід швидко дати прочухана першопричині цих порочних веселощів, щоб покласти цьому край.</entry>
<entry name="PRECEPT_3">Заповідь третя: «Завжди відпочивайте».&lt;page&gt;Пригоди і бійки не проходять без наслідків для вашого тіла. Під час відпочинку ваше тіло зміцнюється і відновлюється. Чим довше ви відпочиваєте, тим сильнішими стаєте.</entry>
<entry name="PRECEPT_4">Заповідь четверта: «Забудьте про минуле».&lt;page&gt;Минуле сповнене болю і думи про нього приносять лише страждання. Натомість думайте про щось інше, наприклад, про майбутнє або якусь їжу.</entry>
<entry name="PRECEPT_5">Заповідь п’ята: «Сила перемагає силу».&lt;page&gt;Суперник сильний? Байдуже! Просто здолайте силу більшою силою, і незабаром вони зазнають поразки.</entry>
<entry name="PRECEPT_55">Заповідь пʼятдесят пʼята: «Ні перед ким не схиляйтесь».&lt;page&gt;У світі є ті, хто навʼязуватиме іншим свою волю. Вони оголошують себе власниками вашої їжі, землі, тіла і навіть ваших думок!&lt;page&gt;Вони не зробили нічого, щоб заслужити цього. Не схиляйтеся перед ними та не підкоряйтесь їхнім командам.</entry>
<entry name="PRECEPT_56">Заповідь пʼятдесят шоста: «Уникайте снів».&lt;page&gt;Сни — небезпечна штука. Дивні, чужі думки можуть влізти у ваш розум. Але якщо чинити їм опір, хвороба уразить ваше тіло! Найкраще зовсім уникати снів, як я.</entry>
<entry name="PRECEPT_57">Заповідь пʼятдесят сьома: «Дотримуйтесь всіх заповідей».&lt;page&gt;І найважливіше, завчить всі заповіді напамʼять і неухильно їх дотримуйтесь. Включно з цією!&lt;page&gt;Хм. Ти справді вислухав усе мною сказане? Почнемо спочатку і повторимо «Пʼятдесят сім заповідей Зота».</entry>
<entry name="PRECEPT_9">Заповідь дев’ята: «Тримайте дім в чистоті».&lt;page&gt;Вдома ви зберігаєте найдорожче — себе. Тому слід докласти зусиль, щоб ваш дім був гарним і чистим.</entry>
<entry name="PRECEPT_50">Заповідь пʼятдесята: «Не копирсайтесь в таємницях».&lt;page&gt;Деякі речі в цьому світі здаватимуться ребусами чи загадками. Якщо прихований сенс чогось одразу не очевидний, то не витрачайте часу на роздуми. Рухайтесь далі.</entry>
<entry name="PRECEPT_51">Заповідь пʼятдесят перша: «Ніщо не безпечне».&lt;page&gt;При нагоді все у світі завдаватиме шкоди. Друзі, вороги, почвари, нерівні стежки. До всього ставтеся з підозрою.</entry>
<entry name="PRECEPT_52">Заповідь пʼятдесят друга: «Стережіться батькових заздрощів».&lt;page&gt;Батьки вважають, що якщо вони привели нас у світ, то ми зобовʼязані їм прислуговувати й ніколи їх не перевершувати. Якщо бажаєте торувати свій шлях, здолайте свого батька. Чи покиньте його.</entry>
<entry name="PRECEPT_53">Заповідь пʼятдесят третя: «Не крадіть бажання інших».&lt;page&gt;Кожна істота міцно тримає в собі свої бажання. Якщо на мить побачите чиїсь бажання, не піддавайтесь спокусі оголосити їх власними. Це не дасть вам щастя.</entry>
<entry name="PRECEPT_54">Заповідь пʼятдесят четверта: «Зачинивши щось, збережіть ключ».&lt;page&gt;Ніщо не слід зачиняти навіки, тому тримайте ключі при собі. Зрештою ви повернетесь і відчините заховане.</entry>
<entry name="PRECEPT_20">Заповідь двадцята: «Кажіть тільки правду».&lt;page&gt;Під час розмови казати правду — ознака гарного тону, а також ефективно. Але стережіться — сказана правда може нажити вам ворогів. З цим ви повинні змиритися.</entry>
<entry name="PRECEPT_21">Заповідь двадцять перша: «Спостерігайте за оточенням».&lt;page&gt;Не ходіть, втупивши очі додолу! Слід частіше дивитися на всі боки, щоб упевнитися, що ніщо не заскочить вас зненацька.</entry>
<entry name="PRECEPT_22">Заповідь двадцять друга: «Залишіть своє гніздо».&lt;page&gt;При першій нагоді я покинув своє місце народження і вийшов в люди. Не затримуйтесь у гнізді. Там нічого ловити.</entry>
<entry name="PRECEPT_23">Заповідь двадцять третя: «Знайдіть слабке місце».&lt;page&gt;Кожний ворог вразливий, наприклад, через тріщину у панцирі чи під час сну. Будьте постійно насторожі та прискіпливо оглядайте ворога, щоб виявити його слабкість!</entry>
<entry name="PRECEPT_24">Заповідь двадцять четверта: «Бийте в слабке місце».&lt;page&gt;Знайшовши вразливе місце ворога, згідно з попередньою заповіддю, бийте туди. Це миттєво знищить його.</entry>
<entry name="PRECEPT_25">Заповідь двадцять п’ята: «Захистіть своє слабке місце».&lt;page&gt;Майте на увазі, що ворог намагатиметься визначити ваше слабке місце, яке слід захищати. Найкращий захист? Перш за все ніколи не мати слабких міст.</entry>
<entry name="PRECEPT_26">Заповідь двадцять шоста: «Не довіряйте своєму відбитку».&lt;page&gt;Вдивляючись у певні блискучі поверхні, можна побачити свою копію. Обличчя імітуватиме ваші рухи й здаватиметься схожим на ваше, але не думаю, що йому можна довіряти.</entry>
<entry name="PRECEPT_27">Заповідь двадцять сьома: «Їжте якомога більше».&lt;page&gt;Приймаючи їжу, за можливості їжте більше. Це дасть вам більше енергії, а значить — можна їсти рідше.</entry>
<entry name="PRECEPT_28">Заповідь двадцять вісьма: «Не вдивляйтесь у тьму».&lt;page&gt;Якщо надто довго вдивлятися у тьму і нічого не бачити, розум почне копирсатися у старих спогадах. Слід уникати спогадів, згідно з четвертою заповіддю.</entry>
<entry name="PRECEPT_29">Заповідь двадцять дев’ята: «Вдосконалюйте своє відчуття напрямку».&lt;page&gt;Легко загубитися, мандруючи звивистими й кривими печерами. Мати гарне відчуття напрямку — це все одно що мати чарівну мапу в голові. Дуже корисно.</entry>
<entry name="ZOTE_DREAM_FINAL">Я прийшов в це королівство, щоб виконати обіцянку… і тепер я цього досяг!&lt;page&gt;Так давно я дав цю обіцянку… Обіцянку собі…&lt;page&gt;Обіцянку слави! Слава мені, Могутньому Зоту! Я ніколи в собі не сумнівався, ніколи не вагався, і тепер я досяг усього, чого бажав.</entry>
<entry name="ZOTE_DREAM_DEEPNEST">Отже, королівство ховало це темне кубло, сповнене смертоносними хижаками. Ну що ж, наразі тут найсмертоносніший хижак з усіх…&lt;page&gt;…Могутній Зот!</entry>
<entry name="ZOTE_TOWN_REPEAT">Хм. Який же тут убогий хутір. Повітря смердить, а в місцевих осклянілі очі. Збираюсь повернутись униз якомога швидше.</entry>
<entry name="ZOTE_CITY_EXTRA">Припускаю, ти вражений, наскільки тут високі вежі. Хм. У своїх мандрах я бачив набагато вищі вежі. І набагато гарніші теж.</entry>
<entry name="ZOTE_COLOSSEUM_REPEAT">Облиш мене, холопе! Мені треба відпочити перед великою битвою. Молись, щоб ми не зустрілись на арені…</entry>
<entry name="PRECEPT_6">Заповідь шоста: «Обирайте власну долю».&lt;page&gt;Старійшини вчать, що наша доля провіщена нам ще до народження. Я з цим не згодний.</entry>
<entry name="DREAM_COL_CORPSE">Ну ж бо, хаме! Тікай! Поки я не зганьбив тебе ще більш!</entry>
<entry name="ZOTE_COLOSSEUM_GREET">Я бився все своє життя. Я вирізав сотні… ні, тисячі ворогів.&lt;page&gt;І ці бевзі думають зійтись зі мною в бою? Навіжені! Здається, їх охопило сильне бажання смерті.&lt;page&gt;Дуже добре. Могутній Зот виконає їхнє бажання…</entry>
<entry name="PRECEPT_30">Заповідь тридцята: «Не вірте на слово».&lt;page&gt;Нехтуйте обіцянками інших, оскільки їх завжди порушують. Особливо слід уникати обіцянок кохання чи заручин.</entry>
<entry name="PRECEPT_31">Заповідь тридцять перша: «Хвороба живе в бруді».&lt;page&gt;Ви захворієте, якщо проводитимете багато часу в брудних місцях. Якщо зупинились в чийомусь домі, то вимагайте від господаря якнайкращої чистоти.</entry>
<entry name="PRECEPT_32">Заповідь тридцять друга: «В іменах сила».&lt;page&gt;В іменах сила, і якщо назвати щось — це дасть йому силу. Я сам нарік свій цвях Життєкрадом. І не крадіть вигадане мною ім’я! Придумайте своє!</entry>
<entry name="PRECEPT_33">Заповідь тридцять третя: «Зневажайте ворога».&lt;page&gt;У поштивому ставленні до ворогів немає доброчесності! Якщо хтось встає на вашому шляху, він не заслуговує поваги, доброти чи милосердя.</entry>
<entry name="PRECEPT_34">Заповідь тридцять четверта: «Не їжте перед сном».&lt;page&gt;Це може спричинити неспокій і розлад шлунка. Це просто здоровий глузд.</entry>
<entry name="PRECEPT_35">Заповідь тридцять п’ята: «Верх — угорі, а низ — унизу».&lt;page&gt;Якщо впасти у темряві, то можна легко втратити орієнтацію і забути, який шлях веде нагору. Запам’ятайте цю заповідь!</entry>
<entry name="PRECEPT_36">Заповідь тридцять шоста:«В яєць крихка шкаралупа».&lt;page&gt;І знову ця заповідь говорить сама за себе.</entry>
<entry name="PRECEPT_37">Заповідь тридцять сьома: «В борг беріть, а самі не давайте».&lt;page&gt;Якщо даєте в позику і вам її повернули, ви нічого не отримуєте. Якщо взяти позику і не сплатити, ви отримуєте все.</entry>
<entry name="PRECEPT_38">Заповідь тридцять вісьма: «Стережіться загадкової сили».&lt;page&gt;Таємнича сила тисне на нас згори, штовхаючи униз. Якщо надто довго висіти у повітрі, сила розчавить вас о землю і знищить. Стережіться!</entry>
<entry name="PRECEPT_39">Заповідь тридцять дев’ята: «Швидко їжте і повільно пийте».&lt;page&gt;Ваше тіло — це храм, тому поводьтесь з ним обережно. Слід споживати їжу якнайшвидше, а питво — повільніше.</entry>
<entry name="ZOTE_DREAM_CITY">Чому повітря плаче? Це королівство намагається поглузувати з мене? Моя остання сльоза давно пролилася…</entry>
<entry name="ZOTE_DREAM_COLOSSEUM">Як жалюгідно — застрягти тут, замість того, щоб продовжити пошуки…&lt;page&gt;Я прийшов в це королівство, щоб виконати обіцянку… і це саме те, що я зроблю…</entry>
<entry name="ZOTE_TOWN_1">Гей там! Навіщо ховатися у тінях?&lt;page&gt;Так, твої очі не зраджують тебе. Я — Могутній Зот, славнозвісний лицар. Тремти переді мною!&lt;page&gt;Поки ти ховався у своєму брудному селищі, я вирушив у темне провалля під нами та умертвив великого звіра. В нього були гострі щелепи та жахливі манери.&lt;page&gt;Так, так. Вся слава мені. Але не маю часу на твої лестощі! Мені треба відпочити та підготуватись до своєї наступної подорожі униз.</entry>
<entry name="PRECEPT_1_R">Заповідь перша: «Завжди перемагайте».&lt;page&gt;Програний бій нічого не принесе і нічому не навчить. Перемагайте у бійках або не вв’язуйтесь у них зовсім!</entry>
<entry name="ZOTE_DREAM_TOWN1">Це нудне місце… нагадує мені про дім. Яка ж облуда…</entry>
<entry name="ZOTE_BUZZER_1_B">Затям собі, хаме. Я — Могутній Зот, славнозвісний лицар. Якщо знову станеш на заваді — то зʼясуєш, чому мою зброю назвали Життєкрадом.</entry>
<entry name="ZOTE_DREAM_BUZZER">Дурна тварюко… твої щелепи затупилися, гризучи моє незламне тіло. Не дивно, що тебе переміг такий слабак!</entry>
<entry name="ZOTE_CITY_GREET">Гей! Стежи, куди прямуєш, мокрий волоцюго! Я не хочу, щоб мене забризкали. В мене було обмаль часу, щоб обсохнути.&lt;page&gt;Я — Могутній Зот, славнозвісний лицар. Якщо я вирішу, що залишатимуся сухим, то так і буде!&lt;page&gt;Дідько б побрав це бісове місто! Згори постійно падають вода і почвари! Не дивно, чому це прокляте королівство занепало…</entry>
<entry name="ZOTE_CITY_REPEAT">Бачив їх? Вартових, що навіть після смерті досі охороняють місто?&lt;page&gt;Хм. У ревному виконанні своїх обовʼязків немає доброчесності.</entry>
<entry name="ZOTE_COLOSSEUM_MEET">Хм? Що треба, хаме? Теж прийшов поглузувати наді мною?&lt;page&gt;Йолопи! Ніколи не думали, що увʼязнення у клітці було саме тим, що я планував?!&lt;page&gt;Так, неодмінно випустіть мене на арену!&lt;page&gt;Я — Могутній Зот! Щойно витягну мого цвяха Життєкрада — і ваш сміх перетвориться у жах!</entry>
<entry name="ZOTE_BUZZER_1">Що ти собі дозволяєш?! Посмів встати між мною і моєю здобиччю? У тебе що, звичка метушитися, заступати шлях і завдавати клопіт?</entry>
<entry name="ZOTE_BUZZER_2">Навіщо ти мене турбуєш? Я лицар. Мене не цікавлять твої дитячі забавки. Дай мені спокій.&lt;page&gt;Йди геть! Поки я не витяг цвяха…</entry>
<entry name="PRECEPT_40">Заповідь сорокова: «Не дотримуйтесь жодних законів, крім своїх».&lt;page&gt;Закони, написані іншими, можуть спричиняти незручність чи обтяжувати вас. Хай ваші бажання правлять за єдиний закон.</entry>
<entry name="PRECEPT_41">Заповідь сорок перша: «Навчитесь розпізнавати брехню».&lt;page&gt;Під час розмови інші зазвичай брешуть. Прискіпливо і без жалю допитуйте їх, аж поки не виведете їх на чисту воду.</entry>
<entry name="PRECEPT_42">Заповідь сорок друга: «Витрачайте гео, коли маєте їх».&lt;page&gt;Деякі чіплятимуться за гео, навіть забираючи їх із собою в могилу. Краще витрачайте їх при нагоді — щоб насолодитись різноманітними речами ще за життя.</entry>
<entry name="PRECEPT_43">Заповідь сорок третя: «Ніколи не пробачайте».&lt;page&gt;Якщо хтось проситиме у вас пробачення, будь хоч він вашим братом, завжди відмовляйте в цьому. Будь-хто, навіть брат, заслуговує цього.</entry>
<entry name="PRECEPT_44">Заповідь сорок четверта: «Вода не придатна для дихання».&lt;page&gt;Вода освіжає, але якщо спробувати її вдихнути, то отримаєте досить неприємне відчуття.</entry>
<entry name="PRECEPT_45">Заповідь сорок п’ята: «Якщо речі різні, то вони різні».&lt;page&gt;Це цілком очевидно, хоча, схоже, не для всіх. Мене іноді намагаються переконати, що певна річ є насправді чимось іншим, хоча це, безсумнівно, не так. Стійте на своєму!</entry>
<entry name="PRECEPT_46">Заповідь сорок шоста: «Світ менший, ніж ви вважаєте».&lt;page&gt;В молодості ми схильні думати, що світ безмежний, велетенський, неосяжний. Це природно. На жаль, насправді він набагато менший. Можу це стверджувати, бо я обійшов усі куточки світу.</entry>
<entry name="PRECEPT_47">Заповідь сорок сьома: «Зробіть свою зброю».&lt;page&gt;Тільки ви точно знаєте, яка зброя вам потрібна. В молодості я сам вирізьбив з дерева Життєкрада. І він мене ніколи не підводив. Як і я його.</entry>
<entry name="PRECEPT_48">Заповідь сорок вісьма: «Обережніше з вогнем».&lt;page&gt;Вогонь — це різновид гарячого духу, що безтурботно танцює. Він може зігріти й дати світло, але також він може й обпалити, якщо підійти надто близько.</entry>
<entry name="PRECEPT_49">Заповідь сорок девʼята: «Статуї безглузді».&lt;page&gt;Не вшановуйте їх! Ніхто ніколи не робив статуї ні вам, ні мені, тоді навіщо нам звертати на них увагу?</entry>
<entry name="ZOTE_DEEPNEST_1">Гей! Що ти робиш, незграбний телепню?! Розмахуєш у темряві своїм іржавим цвяшком?&lt;page&gt;Ти ледь не влучив у мене! І якби влучив, тобі б настав кінець. Повір!&lt;page&gt;Я — Могутній Зот, славнозвісний лицар. Мій цвях Життєкрад стяв сотні голів. Геть, інакше настане твій черед!</entry>
<entry name="ZOTE_DEEPNEST_2">Хм? Загубився в цих темних тунелях? Мені однаково.&lt;page&gt;Ні, я не виведу тебе. Я знаю шлях завдяки своїй виняткової памʼяті, але завжди мандрую сам. Геть.</entry>
<entry name="ZOTE_TOWN_2">Отой навіжений старигань… Він продовжує говорити повну маячню. Вважає, що навіть повітря в печерах унизу смертельне. Мабуть, йому слід придумати, як не дихати.&lt;page&gt;Також він продовжує балакати про сни. Фе! Сни для тих, хто надто кволий для повноцінного життя.</entry>
<entry name="PRECEPT_10">Заповідь десята: «Тримайте зброю гострою».&lt;page&gt;Я стежу за тим, щоб мій цвях Життєкрад завжди залишався гостро заточеним. Так набагато полегшується рубанина.</entry>
<entry name="PRECEPT_11">Заповідь одинадцята: «Матері завжди зрадять».&lt;page&gt;Ця заповідь говорить сама за себе.</entry>
<entry name="PRECEPT_12">Заповідь дванадцята: «Тримайте плащ сухим».&lt;page&gt;Якщо ваш плащ намокне, висушіть його якнайскоріше. Носіння мокрих плащів неприємне і може призвести до хвороб.</entry>
</entries>
